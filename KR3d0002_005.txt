# -*- mode: mandoku-view; -*-
#+TITLE: 農書
#+DATE: 2015-08-24 23:03:26.407512
#+PROPERTY: ID KR3d0002
#+PROPERTY: BASEEDITION WYG    
#+PROPERTY: JUAN 後跋
<pb:KR3d0002_WYG_005-1a>¶
農書後跋¶
此書成於紹興十九年真州雖曽刋行而當時𫝊者失¶
真首尾㒹錯意義不貫者甚多又為或人不曉㫖趣妄¶
自刪改徒事絺章繪句而理致乖越是書也將以曉農¶
事之大使人人心喻志解今乃反惑其説使老於農圃¶
而視効於斯文者方且嗤鄙不暇其肯轉相讀説勸勉¶
而依倣之耶㒒誠憂之故取家藏副本繕冩成帙以待¶
當世之君子採取以獻于上然後鍥板流布必使天下¶
<pb:KR3d0002_WYG_005-1b>¶
之民咸究其利則區區之志願畢矣後五年甲戌元日¶
如是菴全真子題¶
